<!DOCTYPE html PUBLIC "-//W3C//DTD XHTML 1.0 Strict//EN"
   "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml">
  <head>
    <meta http-equiv="content-type" content="text/html; charset=utf-8" />
  </head>
  <body>
    <h2>Керування ключами SSL</h2>

    <p>Цей модуль дозволяє керувати персональними ключами та сертифікатами SSL, які використовуються для забезпечення
    безпечних з'єднань між вузлами (наприклад, для встановлення підключення по безпечному каналу VPN).</p>

    <p>Для того, щоб ключ можна було використовувати, потрібно:
    </p>
    <ul>
	<li>Створити ключ та запит на підпис.</li>
	<li>Отримати файл із запитом на підпис (.csr).</li>
	<li>Надіслати файл запиту на підпис до центру посвідчення (CA) та отримати підписаний сертифікат (файл .pem).</li>
	<li>Імпортувати сертифікат користувача, підписаний у центру посвідчення.</li>
    </ul>

    <p>Для створення ключа натисніть кнопку «Новий...». У вікні яке з'явилося введіть <strong>Загальне ім'я (CN)</strong>,
    перевірте вміст полів Країна (C) та Місцерозташування (L). Інші поля є необов'язковими. У всіх полях дозволено
    використання тільки латинських літер, знаків пунктуації (включаючи відступи) та цифри. Після того, як ви заповните поля,
    встановіть прапорець «Створити ключ та запит на підпис», а потім натисніть кнопку «Підтвердити» яка з'явилася. При цьому
    буде згенеровано новий ключ та файл запиту на підпис.</p>

    <p>Для експорту файлу із запитом на підпис, вкажіть шлях до теки, у якої є доступ на запис та натисніть кнопку «OK» або
    «Застосувати». У вказаній теці з'явиться файл з назвою, яка складається із вказаної Загальної назви (CN) та розширення .csr
    (у веб-інтерфейсі вам буде запропоновано зберегти згенерований файл). Надішліть цей файл до центру посвідчення для видачі
    підписаного сертифікату.</p>

    <p>Ключ без сертифікату буде показано у переліку дозволених ключів з поміткою «(Немає сертифікату)». Після отримання
    сертифікату (у файлі *.cert, *.crt або *.pem) оберіть відповідний ключ, натисніть на кнопку «Змінити...» та
    введіть шлях до файлу сертифікату в полі «Імпортувати сертифікат користувача» або оберіть його у діалозі, натиснувши на
    кнопку з зображенням теки праворуч від цього поля. Після цього натисніть кнопку «OK» або «Застосувати».</p>

    <p>Ключ SSL з сертифікатом відображається зі строком дії виданого сертифікату. Якщо ви хочете видалити ключ та сертифікат,
    оберіть ключ у переліку, встановіть прапорець «Видалити ключ, сертифікат та запит на підпис» і натисніть кнопку «Підтвердити»,
    яка з'явилася.</p>

  </body>
</html>
